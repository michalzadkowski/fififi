---
layout: page
permalink: /fundacja/statut/index.html
title: Statut
intro: |-
  sdfg

  bibibi
---
**STATUT FUNDACJI**

**FUNDACJA InTHINKnity**

**Rozdział I**

**Postanowienia ogólne**

 

 

§ 1

 


        1.  Fundacja „Fundacja InTHINKnity”, zwana dalej Fundacją, działa na podstawie Ustawy z dnia 6 kwietnia 1984 roku o fundacjach oraz postanowień niniejszego statutu.


        2.  Fundacja została ustanowiona przez Monikę Formańską-Żadkowską oraz Martę Łoboda, zwanymi dalej Fundatorami, aktem notarialnym sporządzonym przez notariusza – Kancelaria Notarialna Notariusz Anna Bladowska, 81-393 Gdynia, Żwirki i Wigury 8A/4.


         

 

§ 2

 


        1.   Siedzibą Fundacji jest Gdynia.


        2.  Czas trwania Fundacji jest nieoznaczony.


        3.  Terenem działania Fundacji jest całe terytorium Rzeczpospolitej Polskiej.


    W zakresie niezbędnym dla właściwego realizowania celów, Fundacja może prowadzić działalność także poza granicami Rzeczpospolitej Polskiej.

 

 § 3

 


        1. Fundacja może tworzyć oddziały oraz inne jednostki organizacyjne na terytorium Rzeczpospolitej Polskiej.


        2.  Fundacja może tworzyć przedstawicielstwa poza granicami Rzeczpospolitej Polskiej.

 

 

 

 

§ 4

 


        1.  Fundacja posiada osobowość prawną.


        2.  Nadzór nad Fundacją sprawuje Minister Pracy i Polityki Socjalnej.

 

§ 5

 


        1.  Fundacja używa pieczęci z danymi identyfikacyjnymi Fundacji.


        2. Fundacja może posługiwać się nazwą w skrócie: „FI”.

 

§ 6

 

Fundacja może ustanawiać odznaki, medale honorowe i przyznawać je wraz z innymi nagrodami i wyróżnieniami, osobom fizycznym i prawnym zasłużonym dla Fundacji oraz dla realizacji celów obranych przez Fundację.

 

 

**Rozdział II**

**Cele i zasady działania** 

 

§ 7

 

Celem Fundacji jest działalność promocyjna, terapeutyczna, edukacyjna i kulturalno-oświatowa, ze szczególnym uwzględnieniem następujących obszarów:


        a)	Wspieranie osób wykluczonych lub zagrożonych wykluczeniem społecznym,  w tym osób z orzeczeniem o niepełnosprawności oraz wyrównywanie szans tych osób;


        b)	Wsparcie rozwoju obywateli poprzez prowadzenie na ich rzecz działań z zakresu edukacji, oświaty, wychowania, kultury, sztuki, sportu i rekreacji, ochrony zdrowia i rehabilitacji;


        c)	Działalność na rzecz osób w wieku senioralnym;


        d)	Prowadzenie działań na rzecz integracji i reintegracji zawodowej i społecznej osób wykluczonych, zagrożonych wykluczeniem społecznym w tym osób z orzeczeniem o niepełnosprawności;


        e)	Promocja zatrudnienia i aktywizacja zawodowa osób pozostających bez pracy lub zagrożonych utratą pracy;


        f) 	Przeciwdziałanie homofobii, dyskryminacji z powodu tożsamości płciowej i orientacji seksualnej;


        g)	Udzielanie nieodpłatnej pomocy prawnej oraz zwiększanie świadomości prawnej społeczeństwa;


        h)	Udzielanie nieodpłatnego poradnictwa obywatelskiego;


        i)	Upowszechnianie i ochrona praw konsumentów;


        j) 	Wspomaganie rozwoju wspólnot i społeczności lokalnych;


        k)	Propagowanie wszelkich form turystyki i krajoznawstwa;


        l)	Wspieranie dzieci i młodzieży, w tym organizacja wypoczynku dla dzieci i młodzieży;


        m)  Przeciwdziałanie uzależnieniom i patologiom społecznym;


        n)	Wspieranie kultury, sztuki, ochrony dóbr kultury i dziedzictwa narodowego;


        o)	Podtrzymywanie i upowszechnianie tradycji narodowej, pielęgnowanie polskości oraz rozwoju świadomości narodowej, obywatelskiej i kulturowej między innymi poprzez współpracę z ośrodkami polonijnymi;


        p)	Wspieranie i upowszechnianie kultury fizycznej oraz wykorzystanie sportu jako narzędzia integracji społecznej;


        q)	Przeciwdziałanie chorobom cywilizacyjnym oraz propagowanie zdrowego stylu życia;


        r) 	Działalność na rzecz mniejszości narodowych i etnicznych oraz języka regionalnego;


        s)	Działalność na rzecz integracji cudzoziemców, wsparcie imigrantów;


        t) 	Działalność charytatywna, w tym również promocja i organizacja wolontariatu;


        u)	Poradnictwo zawodowe oraz doradztwo zawodowe;


        v)	Propagowanie działań na rzecz zrównoważonego rozwoju, w tym na rzecz ochrony środowiska, klimatu;


        w)  Działania na rzecz pieczy zastępczej;


        x)	Propagowanie idei przedsiębiorczości;


        y)	Skalowanie innowacji społecznych i edukacyjnych;


        z)	Działalność na rzecz organizacji, których celami statutowymi jest: działalność naukowa, naukowo-techniczna, oświatowa, wychowawcza, kulturalna, w zakresie kultury fizycznej i sportu, turystyki i krajoznawstwa, ochrony środowiska, dobroczynności, ochrony zdrowia i pomocy społecznej, rehabilitacji zawodowej i społecznej inwalidów. 

  

§ 8

 

Fundacja realizuje swoje cele poprzez:


        a)	działania zmierzające do wyrównywania szans słabszym grupom społecznym,


        b)	organizowanie warsztatów, szkoleń, doradztwa, konferencji, zajęć terapeutycznych i innych form edukacji grupowej i indywidualnej,


        c)	organizowanie (współorganizowanie) przedsięwzięć typu inkubatory biznesu, lokalne centra biznesu, wspierające drobną, młodą przedsiębiorczość,


        d)	organizowanie warsztatów i terapii poprzez sztukę,


        e)	działania terapeutyczno – rozwojowe w oparciu o zajęcia sportowe,


        f)	prowadzenie ośrodków i poradni psychologiczno – pedagogicznych,


        g)	działania zwiększające aktywność społeczną osób niezależnie od wieku,


        h)	współpracę z osobami fizycznymi, instytucjami państwowymi, organizacjami pozarządowymi i innymi podmiotami w kraju i za granicą,


        i)	prowadzenie działalności informacyjnej o wszelkich formach działań własnych Fundacji bądź innych podmiotów nakierowanych na osiągnięcie celów Fundacji,


        j)	organizację przedsięwzięć sportowych,


        k)	działalność wydawniczą, publikacje i wystąpienia publiczne,


        l)	podejmowanie innych czynności i środków działania związanych z realizacją celów Fundacji.


         

**Rozdział III**

**Majątek i dochody fundacji**
 

§ 9

 

Majątek Fundacji stanowi fundusz założycielski w kwocie 2000 zł (dwa tysiące złotych), z czego 1000 zł (jeden tysiąc złotych) jest przeznaczone na działalność gospodarczą, oraz inne mienie nabyte przez Fundację w toku działania.

 

§ 10

 

Dochody fundacji mogą pochodzić z:


        a)	darowizn, spadków, zapisów,


        b)	dotacji i subwencji oraz grantów,


        c)	dochodów ze zbiórek i imprez publicznych,


        d)	dochodów z majątku ruchomego i nieruchomego Fundacji,


        e)	dochodów z praw majątkowych Fundacji,


        f) 	odsetek bankowych,


        g)	działalności gospodarczej,


        h)	środków pozyskanych z funduszy prywatnych.

 

 

§ 11

 


        1. Całość dochodów uzyskiwanych przez Fundację jest przeznaczana wyłącznie na działalność statutową.


        2. Dochody z własności mogą być używane wyłącznie na realizację podstawowych celów Fundacji.


        3.  Dochody pochodzące z darowizn, spadków i zapisów mogą być używane na realizację wszystkich celów Fundacji, o ile ofiarodawcy nie postanowili inaczej.


        4. Fundacja może prowadzić działalność gospodarczą na ogólnych zasadach, określonych w odrębnych przepisach.


        5. Fundacja prowadzi działalność gospodarczą wyłącznie w rozmiarach służących realizacji celów statutowych.

 

 

 

**Rozdział IV**

**Władze Fundacji**

 

 

§ 12

 


        1.  Władzami Fundacji jest Zarząd Fundacji, zwany dalej Zarząd.


        2. Zarząd liczy minimalnie dwóch, zaś maksymalnie pięciu członków Zarządu, w tym Prezesa Zarządu, powołanych przez Fundatorów na czteroletnią kadencję.


        3.  Funkcję członka Zarządu można pełnić przez więcej niż jedną kadencję.


        4.  Członkostwo w Zarządzie ustaje z chwilą upływu kadencji,  śmierci lub rezygnacji członka Zarządu albo w wyniku jego odwołania przez Fundatorów.


         

§ 13

 


        1.  Zarząd kieruje działalnością Fundacji i reprezentuje ją na zewnątrz.


        2.  Do kompetencji Zarządu w szczególności należy:


        a)	reprezentowanie Fundacji na zewnątrz,


        b) administrowanie działalnością Fundacji, zarządzanie majątkiem Fundacji i udzielanie pełnomocnictw,


        c)	przyjmowanie darowizn, spadków i zapisów,


        d) opracowywanie planów finansowych i bilansów finansowych oraz sprawozdań rocznych z działalności Fundacji,


        e)	opracowywanie programów działania Fundacji i planów ich realizacji,


        f)  powoływanie, w razie potrzeby, i odwoływanie dyrektora Fundacji. Kompetencje dyrektora określa Zarząd,


        g)	przeprowadzanie likwidacji Fundacji. 

 

§ 14

 


        1.  Posiedzenia Zarządu odbywają się w miarę potrzeb, nie rzadziej niż jeden raz na kwartał.


        2.  Posiedzenia Zarządu zwołuje Prezes przesyłając drogą elektroniczną a w razie braku możliwości jej użycia – pocztą tradycyjną, informację o terminie i miejscu posiedzenia na co najmniej 3 dni przed planowanym terminem. O posiedzeniu muszą być poinformowani wszyscy członkowie.


        3.  Prezes Zarządu obowiązany jest zwołać zebranie Zarządu na żądanie ministra sprawującego nadzór nad Fundacją lub co najmniej 2 członków Zarządu, najpóźniej w terminie 14 dni od otrzymania żądania.


        4.  Zarząd podejmuje decyzje w formie uchwał. Uchwały zapadają zwykłą większością głosów wszystkich obecnych członków Zarządu, przy obecności co najmniej połowy składu Zarządu plus jeden. W przypadku równego rozłożenia głosów decyduje głos Prezesa.


        5. Zarząd może powoływać Komisje Problemowe. Przewodniczący Komisji, jeśli nie są członkami Zarządu, mają prawo uczestniczyć w posiedzeniach z głosem doradczym.


        6.  Warunki pracy i płacy pracowników Fundacji określa Zarząd.

 

 

§ 15

 


        1. Oświadczenia woli w imieniu Fundacji w sprawach majątkowych składają Prezes lub Wiceprezes.

 

 

 

 

**Rozdział V**

**Postanowienia końcowe**

 

 

§ 16

 


        1. Zmian w Statucie Fundacji dokonuje Zarząd bezwzględną większością głosów, przy obecności co najmniej połowy składu Zarządu plus jeden. W przypadku równego rozłożenia głosów decyduje głos Prezesa.


        2.  Zmiany Statutu nie mogą dotyczyć celów określonych w akcie założycielskim.

 

 

§ 17

 


        1.  Fundacja może się połączyć z inną fundacją dla efektywnej realizacji swoich celów.


        2.  Połączenie z inna fundacją nie może nastąpić, jeżeli w jego wyniku mógłby ulec istotnej zmianie cel Fundacji.


        3.  W sprawach połączenia z inną fundacją decyzję podejmuje Zarząd bezwzględną większością głosów, przy obecności co najmniej połowy składu Zarządu plus jeden. W przypadku równego rozłożenia głosów decyduje głos Prezesa.

 

 

§ 18

 


        1.  Fundacja ulega likwidacji w razie osiągnięcia celów, dla których została ustawiona lub w razie wyczerpania się jej środków finansowych i majątku.


        2. Decyzję o likwidacji podejmuje Zarząd bezwzględną większością głosów, przy obecności co najmniej połowy składu Zarządu plus jeden. W przypadku równego rozłożenia głosów decyduje głos Prezesa.


        3.  O likwidacji Fundacji Zarząd zawiadamia właściwego ministra.


        4. Likwidację Fundacji przeprowadza Zarząd. Zarząd może powołać likwidatora, któremu w okresie likwidacji przysługują wszelkie uprawnienia Zarządu.

 

 

 

 

 

 

 

 

 
